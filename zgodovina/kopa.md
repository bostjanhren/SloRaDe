---
layout: page
title: "Kopa"
foto: kopa.jpg
categories: slo-page
---

# Kopa

Kopa je podjetje iz Slovenj Gradca, ki se je sprva ukvarjalo z izdelovanjem videoterminalov v
tozdu Plastika pod okriljem DO Slovenijales. Kmalu začnejo izdelovati tudi aplikativno
programsko opremo, kjer se tesno povežejo z Delta računalniškimi sistemi. K bogatejši
slovenski računalniški dediščini pripomorejo leta 1982, ko v sodelovanju z Institutom Jožeta
Stefana razvijejo mikroračunalnik Kopa 2500, ki ga tudi predstavijo na Interbiroju v Zagrebu.
V naslednjih letih Kopa nadaljuje z izdelavo videoterminalov in aplikacij, povečuje
zmogljivost že izdelanim terminalom in mikroračunalnikom ter v letu 1984 izdela
mikroračunalnik Kopa 3500 z novim procesorjem, kateremu v naslednjih letih še poveča
zmogljivost. V letu 1991 ne razpade le Jugoslavija temveč tudi njen trg, srbska in hrvaška
podjetja pa prekinejo trgovanje s podjetjem, a Kopa kljub temu ostane zanesljiv partner v
izgradnji računalniško podprtih informacijskih sistemov. V letu 1994 se poveže s podjetjem
Compaq in v naslednjih letih pridobi 30 slovenskih partnerjev. Razvija novo programsko
opremo, s katero ponovno prodre na trg bivših jugoslovanskih držav. V letu 2018 Kopa
praznuje 40-letnico poslovanja.