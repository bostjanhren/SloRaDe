---
layout: page
title: "Iskra Delta Partner"
herofoto: "hero/chips.jpg"
---

# Iskra Delta Partner

<br>

- 1983-1987
- Procesor Zilog Z80A
- 125 kB RAM pomnilnik
- 8 kB ROM pomnilnik
- Operacijski sistem CP/M 3
- Vgrajen monokromatski zaslon

<br>
<br>

------

<br>

Partner je družina namiznih računalnikov, ki so bili mišljeni kot mali poslovni oz. razvojni sistemi.

Proizvedenih je bilo več modelov. Osnovne značilnosti so pri vseh enake; razlikujejo se po razširitvah. V splošnem lahko ločimo starejšo verzijo, ki je zmožna prikazovati samo besedilo, in novejšo verzijo, ki ji je dodana grafična plošča z ločljivostjo 1024×512 točk. Obe sta bili na voljo z enim ali dvema disketnima pogonoma ali z enim disketnim pogonom in trdim diskom (10 MB).

Vsi Partnerji imajo vsaj ena serijska vrata (RS-232-C), namenjena povezavi s tiskalnikom, miško ali tablico, mogoče pa je bilo namestiti še dvoja. Druge razširitve so vključevale priključek Centronics, mrežni priključek in televizijski izhod.

Od vseh slovenskih računalnikov je bilo proizvedenih največ Partnerjev (nekaj tisoč). Proizvodnja je tekla v Kranju, pozneje pa se je preselila v Ptuj.

------

Viri

- Diplomsko delo: Matej Horvat: Emulacija računalnika Iskra Delta Partner
- Proizvodnja mikroračunalniškega sistema Partner - Informatica, 1984, št. 1
- intervjuji

------

[Nazaj na pregled računalnikov]({{site.base}}/SloRaDe/racunalniki)
