---
layout: page
title: "Dušan Kodek"
---

# Pogovor: Dušan Kodek

  Prinesel sem dva članka, eden je iz Elektrotehniškega vestnika, eden iz Informatike. Eden iz leta 1976, drugi iz 1977. Oba opisujeta računalnike, ki so bili takrat narejeni. V bistvu edino podjetje, ki je takrat proizvajalo računalnike, če ne štejemo te nesrečne Delte, kjer so samo uvažali in dajali gor nalepke, da je to njihovo. Oni niso ničesar naredili, sem prepričan, da vam tega niso povedali. Še več, takrat je bil v Jugoslaviji sprejet tudi zakon, ki je prepovedoval drugim, da bi računalnike sploh delali. 

To so bili res eni čudni časi. Ko smo na fakulteti delali računalnike, smo morali hoditi v tujino, recimo v Munchen, in v žepih nosili čipe. Pri tem so nam Nemci delali težave, ker določenih čipov niso pustili izvažati in smo se posluževali raznih trikov. Potem so nam pa delali težave tudi na naši meji, saj so hoteli, da plačujemo carino za te čipe in smo jih skrivali v žepih. Čipi so hvala bogu majhni in smo jih lahko skrivali v žepih, ampak že takrat se nam je zdelo neumno, v kakšni shizofreni državi živimo, da nam najprej nagajajo nemci, potem pa še lastna država. 

Kar se mene tiče, začeli smo nekje okrog leta 1976, to je bila tedanja Iskra, kasneje je bil ustanovljen tudi Tozd računalniki. Tam se je pojavila ideja, da bi naredili računalniški sistem, ki bi se serijsko proizvajal in prodajal. Torej ne eden ali dva kosa kakršnih smo na fakulteti naredili kar precej, vsak je bil drugačen. To se je začelo proizvajati in nekje 1977 je bil narejen že prvi prototip in potem se jih je naredilo približno 200 in se jih je prodajalo ne samo po sloveniji ampak tudi drugod. V tistem času se nam je zdelo, da smo pač na istem nivoju kot ameriška podjetja. Ampak Iskrin management ni popolna razumel za kaj gre in so malo z levo roko, skoraj ne radi to podpirali. Čeprav je stvar kar stekla in je bila uspšena. Mislim, da noben od teh, ki so bili narejeni pri nas, ni dosegel te številke. 

Iskra Delta je na računalnike dajala le nalepke. S tem ko nalepiš gor nalepko bolj malo narediš. Enega laika lahko prepričaš, vendar pa so bili to v resnici računalniki firme DEC, ki že nekaj časa ne obstaja. To je bilo takrat veliko podjetje razširjeno po celem svetu, predvsem univerze so imele njihove računalnike, saj so bili precej cenejši od IBM-ovih. 

Računalnik je bil narejen z dvema disketama, modularno. Ideja je bila, da bi ljudje lahko ga uporabljali kot razvojni sistem, torej ne da ga uporabljajo samo za aplikacije, ampak da lahko dodajo še kaj svojega, recimo za razna procesna vodenja v tovarnah itd. 

Leta 77 smo imeli že prvo škatlo – disketne enote. 

Takrat je bilo težko uvažati. Iskra je imela pogodbo s podjetjem AMI, ki je bil licenčni proizvajalec Motorolinih procesorjev. In te čipe se je lahko dobilo in to je bil tudi razlog, da smo za računalnik Iskra Data 1680 izbrali ta procesor. Bil je zelo spodoben procesor za tiste čase.

Recimo Intelove je bilo zelo težko dobiti. 

Tule na fakulteti smo to razvijali, v Iskri, kjer je bila proizvodnja, so izdelovali plošče tiskanega vezja. 

SOFTWARE: operacijski sistem je bil podoben DOS-u, imenoval se je IDOS. V bistvu je bil prekopiran od AMI-ja, od njihovega razvojnega sistema, ampak z veliko spremembami, saj je bil hardware drugačen. Potem je bil en zelo dober zaslonski editor (urejevalnik) besedila, kakšnih takrat ni bilo. Interpreter basic, assembler. Na začetku je bilo le to, potem pa so nastajala različna orodja, aplikacije. Ampak potem je prišla politična odločitev da se Tozd računalniki in Delta združijo in takrat je nastajal izboljšan sistem, Triglav, ki je bil precejšen korak naprej. Tudi tam sem sodeloval, ampak iz tega projekta drugega kot prototipov ni bilo. Delti, ki potem to nekako vse prevzela in se je imenovala Iskra Delta, ni bilo v interesu, da bi se to delalo, saj so več zaslužili od tega, da so prodajali, torej kupili od DECa, nalepili svoje nalepke in ceno pomnožili s faktorjem 2 ali še več. Kar je ustvarilo nekej vrste monopol, saj je bil zakon napisan tako, da nihče ni mogel kupiti računalnik brez njihovega solgasja. Takrat so se zelo pritoževala velika podjetja, ki so že imela IBM-ove računalnike in so jih hotela imeti še naprej ampak niso mogli nič kupiti, če niso dobili od Iskra Delte soglasja. Danes se nam to zdi blaznost, ampak tako je bilo takrat pri nas in v celotni Jugoslaviji.

Delta je prej trgovsko podjetje, ki se je imenovalo Elektrotehna in so imeli trgovine, potem pa so začeli prodajati tudi računalnike. Potem pa se je ta del prodaje računalnikov osamosvojil in nastala je Delta. Potem pa, ko je prišlo do združitve z Iskro, takrat sem imel kar veliko za opraviti z njimi...

Ta računalnik pri katerem sem sodeloval, v njega je bilo vloženo ure in ure dela. Nikoli nisem šel domov pred 10 zvečer. Potem smo ga uporabljali tudi za športna tekmovanja, recimo prenosi iz Planice, več let zaporedoma je bilo narejeno vse s temi računalniki. Tudi modeme smo imeli narejene. Za današnje čase to ni nič posebnega, vsak mobilni telefon zna več, kot je takrat vse tisto skupaj. 

Ko so leta 1971 prišli ven mikroprocesorji, s tem se je omogočilo, da si je teoretično vsak lahko sam sestavil računalnik. In potem se je leta 1981 IBM odločil, da bo začel izdelovati te PC-je in seveda se je odločil za Intel. Če bi bila njihova odločitev takrat drugačna, bi bila tudi zgodovina popolnoma drugačna. Spominjam se, da smo bili takrat vsi razočarani, ko so se odločili za Intelove procesorje, ker so bili slabi in zastareli. Takrat je bilo na trgu veliko boljših. Intel je takrat pač dal dobro ponudbo in ko se je to začelo, je Intel postal eno največjih podjetij na svetu na tem področju. AMD je bil nekaj časa zelo konkurenčen, ampak potem je postal druga liga. Recimo 20 let nazaj, ko so me študentje hodili spraševat, kateri procesor naj kupijo, AMD-jovega ali Intel-ovega. To je tako, kot pri nakupu avtomobila. Malo je odvisno od okusa človeka, od tega koliko ima denarja in tretjič od tega, kaj želi z njim delati. Za povprečnega uporabnika je popolnoma vseeno, saj ne vidi razlike, če pa se poglobiš, pa vidiš razlike.

Poleti 1981 smo vsi malo postrani gledali, kako so se lahko pri IBM-u odločili za Intel, saj sploh niso dobri procesorji.  Ampak tako se zgodilo. Predtem je bila cela vrsta podjetij, v Ameriki, kjer so delali take sistem, kot je recimo Iskra Data 1680. Recimo tudi Apple je začel na ta način, v garaži. Vsi smo bili malo skeptični, ali bo IBM s tem uspel ali ne. Ampak smo podcenjevali, kaj pomeni dober marketing in ime. Inženirji tega, kako deluje trg včasih ne razumemo najboljše. In potem se pokaže, da če da IBM svoje ime, da so ljudje za to stvar pripravljeni plačati 2x ali 3x več. Prišla je vsa pomoč, nastalo je veliko software-a. V nekaj letih je podjetje »eksplodiralo« in vsa ostala podjetja, z izjemo Apple-a, so propadla. Sedaj imate neko stabilno situacijo, Apple obvladuje nek majhen del trg, ampak pri njih so računalniki zanemarljivi, saj največji del profita predstavljajo mobilni telefoni.  

Kako je bilo pa včasih s proizvodno in prodajno ceno?

V Jugoslavijo je bilo težko uvažati, prvič ni bilo deviz, marsičesa niso dovolili izvoziti iz zahoda, ker je bila Jugoslavija komunistična država in je vedno potrebno imeti t.i. »end use certificat«, ki pa ga je bilo skoraj nemogoče dobiti. To je zelo vplivalo na cene. Če primerjamo sisteme, ki jih je prodajala Delta z enako zmogljivimi sistemi v Ameriki ali Nemčiji, se je videlo, da je cena pri nas vsaj trikratna. 

Ena zanimiva stvar je, ko smo delali to Iskra Data 1680, so iz nemške podružnice Iskra Data Frankfurt pripeljali enega slovenskega inženirja, ki je bil tam zaposlen, da bo on to naredil, ker je mojster za vse. In je prišel z idejo, da bi to nehali delati in bi naredili enako stvar, samo s procesorjem Z80. Stal je približno 600 mark in potrebno ga je bilo priklopiti na televizijo in po mojem mnenju je bil slabši od izbranega Motorolinega procesorja, ampak bil pa je veliko cenejši. Starši so takrat kupovali te procesorje za svoje otroke, tudi jaz sem ga kupil za sina, ampak vse kar so otroci delali na njem je bilo igranje igric. Bile so gumijaste tipke, basic, ampak na njem skoraj nihče ni programiral, vsi so igrali igrice. Grafika je bila obupna, ampak ljudje takrat niso bili izbirčni.  

Ko so pripeljali tega gospoda iz Nemčije, se je začudil, saj so njemu rekli, da tukaj nihče nič ne zna. Oni so želeli s tem v bistvu služiti, da bi šel ves posel skozi njih ampak iz tega ni bilo nič. 

Potem so začeli še v Gorenju delati Dialog, ki je bil tudi čisto spodoben sistem, ampak tudi ni dolgo trajalo. Vmes so imeli pri Iskra Delti računalnik Partner. Iskra Delta je izkoristila svoj položaj na trgu in pri nakupu tega računalnika je moral vsak kupec podpisati, da bo uporabljal samo tisto aplikacijo, ki je bila že naložena na računalniku. Drugače pa je bilo to narejeno z operacijskim sistemom CPM, ki je bil zelo podoben IDOS-u. Takrat smo tudi na fakulteti kupili dva, samo zato ker nismo mogli kupiti ničesar drugega, saj nismo imeli deviz. In potem je nekdo čisto po nesreči ugotovil, da če si pustil vratca od disket odprta in si prižgal računalnik, je skočil v CPM. In potem se je dalo delati vse, kar naj bi bilo drugače zaklenjeno. Na fakulteti so se potem študenti s tem igrali, pisali so programe v CPM-ju in ko so da Delti to ugotovili, so prišli gospodje iz Delte in nam pod nos pomolili papir, ki smo ga podpisali, da ne bomo uporabljali nič drugega kot njihovo aplikacijo. Mi smo rekli, da nismo nič naredili, samo vratca od diskete so bila odprta in je sam skočil notri. Grozili so nam celo, da nas bodo tožili, vendar do tega ni prišlo.     

PC-jev se tukaj ni dalo kupiti, zato smo hodili ponje v tujino. Celih računalnikov nismo dobili, zato smo kupovali posebej osnovne plošče, škatle in monitorje in jih tukaj sestavili. Na fakulteti se to da, ker je dosti ljudi, ki poznajo zadeve, za navadne uporabnike pa to ni bilo tako enostavno.  Seveda smo to morali skrivati, saj nas je bilo strah, da če bi se to preveč razvedelo, da bi nas američani naskočili. Se je pa to takrat tako hitro spreminjalo, v nekaj letih je bilo konec 32-bitnih in potem se je že dalo kupovati, imeli smo že podjetja, ki so to prodajala, že okrog leta 1985. Edini problem je bila cena, če si kupil pri nas je bila cena dvakratna kot v Nemčiji in to, da ni bilo garancij, stvar si moral sam popravit. Čeprav okvar ni bilo veliko, to je tehnologija, ki je tako robustna da se ne kvari.

Triglav – odličen računalnik, lepo oblikovan, saj so najeli prav dizajnerja. Projekt so pri Iskra Delti ustavili. Z njihovega pogleda je bilo boljše le prodajati kot pa izdelovati. 

Na fakulteti smo bili načeloma zelo nezadovoljni nad Iskro Delto. Na koncu se je to samo od sebe rešilo, ker jih je čas povozil. Po letu 1985 se je dalo pri nas dobiti večino računalnikov, na žalost po višji ceni. Kar je dejansko še vedno, v Ameriki je isti računalnik še vedno 30-40% cenejši. Največji razlog so pač davki in zaslužki. 

Mimogrede, nazadnje ko smo ga vklopili okrog leta 2010, je še vedno deloval. Na fakulteti smo ga dosti uporabljali za razvojni sistem za razvoj software-a. Zelo važno je, da naredite izdelek ki je poceni, če gre za masovno uporabo. Vmes smo naredili, da se je dalo prenašati datoteke iz/na PC, saj so bile diskete zelo počasne (8 palčne). 

Jaz povem tako kot mislim in mislim, da je prvi in najpomembnejši računalnik razvit v Sloveniji Iskra Data 1680. Vsi drugi so bili kasneje in tudi ne verjamem, da so kakšnega prodali v večjem številu kosov.

15 prosotorov za kartice, V/I priključki, modem, timer. 

Če je bila kakšna bolj zapletena stvar, je lahko računal tudi nekaj minut. Takrat še ni bilo slik in je bilo treba gledati v kurzor, ki je utripal in ste morali čakati če se bo kaj pojavilo. Ampak je lepo delovalo. 

Z Iskro smo imeli pogodbo za določene dele tega razvoja, naredili smo načrte, prototipe preizkusili, proizvodnja pa je potekala v Iskri. Imeli so tudi pogodbo s podjetjem Plama Podgrad, kjer so delali galvanske linije. V tovarnah imajo kovinske izdelke, ki jih pomakajo v kemikalije. Tam je potem neka naprava, ki se vozi sem in tja in potem spusti izdelek dol, da se namoči. Razvili smo jim elektroniko za to. Potem se pokaže problem, ko stvar narediš v laboratoriju, tam vse lepo dela, potem pa prideš v tovarno, priklopiš, na začetku dela lepo, potem pa se kar naenkrat kar vse ustavi. Pritisnete reset, spet začne in se po nekem času spet ustavi. In potem smo ugotovili, da je bila v sosednjem prostoru ena stiskalnica, ki je takrat, ko je delavec pritisnil na gumb, je skozi njo stekel zelo močan tok. Napetost je zato zanihala in je računalnik, ki je bil priklopljen, se mu je zmešalo. Če si na fakulteti pač, neveš kako to izgleda v realnosti. Potem je bil problem, kako to rešiti, takrat UPSov še ni bilo, razvili smo potem neke posebne filtre, ki so potem pomagali.

Pogodba med Iskro in fakulteto, razvoj software-a – takratna Iskra Telematika (sedaj IskraTel), delali so telefonske centrale, Iskra 2000, ki so ga prodajali 20let je bil narejen z istim procesorjem, 

Iskra data 1680 se je uporabljal vrsto let, uporabljali so ga tudi študenti. In ko so se naučili ta sistem, si lažje uporabljal katerega koli drugega.  
