---
layout: page
title: O projektu
permalink: /oprojektu/
---

# Cilj in aktivnosti

V današnjem času, ko v svetu prevladuje računalniška tehnologija, največkrat zasnovana v zahodnih in izdelana v vzhodnih državah, si le malokdo še predstavlja, da je bila tudi Slovenija (kot del Jugoslavije) nekoč zelo aktivna pri njenem razvoju. V osemdesetih in devetdesetih letih prejšnjega stoletja je tako nastalo več slovenskih računalnikov in pripadajoče opreme tako strojne kot programske.

Podrobnejše informacije o razviti tehnologiji je na spletu dokaj težko pridobiti. Še težje je najti podrobne tehnične specifikacije in povezano literaturo. In nenazadnje, ti računalniki in pripadajoča oprema fizično skorajda ne obstajajo več, le peščica (pogosto nedelujočih) se jih skriva na policah zbirateljev in drugih navdušencev. Razlogov za to je več: računalniki niso bili izdelani v večjih količinah, namenjeni so bili predvsem poslovni rabi, njihov razvoj je s prodorom PC računalnikov zamrl.

Glavni cilj projekta pred pozabo rešiti računalniško tehnologijo, ki je bila v prejšnjem stoletju izdelana na področju Slovenije. Fizično reševanje opreme je, zaradi hitrega zastaranja tehnologije, težko izvedljivo, zato so naša prizadevanja usmerjena v popis obstoječe strojne opreme, arhiviranje programske opreme, pogovore z vpletenimi osebami, digitalizacijo literature in zapis drugih povezanih informacij, ki so trenutno še dostopne. Zbrane informacije so v prečiščeni obliki javno dostopne preko tega spletnega portala.

# Podpora

Finančno podporo projektu je nudil [Javni štipendijski, razvojni, invalidski in preživninski sklad Republike Slovenije](http://www.sklad-kadri.si) v okviru razpisa [Študentski inovativni projekti za družbeno korist 2016–2018](http://www.sklad-kadri.si/si/razpisi-in-objave/naslovnica/razpis/n/javni-razpis-projektno-delo-z-negospodarskim-in-neprofitnim-sektorjem-studentski-inovativni-pro). Gre za štirimesečni študentski projekt, ki se je izvajal na [Fakulteti za računalništvo in informatiko](https://fri.uni-lj.si) [Univerze v Ljubljani](https://www.uni-lj.si/) v sodelovanju z [Muzejem in galerijami mesta Ljubljane](https://mgml.si/sl/), v obdobju ob marca do junija 2018. Na projektu je sodelovalo 10 študentov, vsaj štirih različnih študijskih smeri, vsak izmed njih je v času projekta prispeval trud enakovreden enemu mesecu dela.

# Sodelujoči
### Mentorja
 - pedagoški mentor: Jurij Mihelič, UL FRI
 - strokovni mentor: Mojca Ferle, Muzej in galerije mesta Ljubljane

### Študenti
 - Boštjan Hren, UL FRI in UL FMF
 - Dejan Držanč, UL PeF
 - Kevin Cvetežar, UL FRI
 - Luka Kržišnik, UL FF
 - Luka Perovič, UL FRI
 - Maja Ferle, UL BF
 - Matej Horvat, UL FRI
 - Teja Primožič, UL FRI
 - Tugo-Tijaš Štrbenc, UL PeF
 - Robert Kalem, UL FRI


