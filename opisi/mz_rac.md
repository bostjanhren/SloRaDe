---
layout: page
title: "Manj znani slovenski računalniki"
---

# Manj znani slovenski računalniki

<br>

Spodaj je navedenih nekaj manj znanih slovenskih računalnikov ter terminalov. Opisani so tisti, o katerih smo zbrali dovolj informacij.
Seveda obstajajo naprave ali vsaj različne kompozicije katerih ne omenjamo zaradi pomankanja podatkov ali pa za njih ne vemo.

<br>


------

<br>

●	**KOPA**

1978 je na delovni enoti KOPA videoterminali nastal videoterminal KOPA 700. Leto po tem so na sejmu Interbiro – Informatika v Zagrebu predstavili terminal KOPA 1000.
Leta 1980 so z DELTA računalniški sistemi začeli izdelovati aplikacije za nove KOPA 1500 terminale.
V letu 1982 so začeli z razvojem mikroračunalnika KOPA 2500  v sodelovanju z Inštitutom Jožef Štefan, hkrati razvijajo 
APL – računovodski podsistem. KOPA 2500 je uporabljala operacijski sistem CP/M.
Kmalu so ustanovili TOZD KOPA terminali in v prihodnjih letih delali na KOPA 3500, 4500, 5500, 6500, med tem so se ukvarjali tudi z razvojem in se povezali z podjetjem Oracle.
Leta 1989 so postali Računalniški inženiring KOPA, p.o. in naslednje leto na sejmu Elektronika v Ljubljani predstavili družino UNIX sistemov.


●	**Iskradata 100**

Iskradata 100 je 16-bitni razvojni sistem ustvarjen leta 1982 v TOZD Računalniki Kranj. Omogoča programiranje na mikroprocesorjih Motorola 68000 in Zilog 80. Programirali so lahko v Basic-u in Pascal-u.
Centralni procesni modul računalnika je bil zasnovan na družini procesorjev 68000 z direktnim naslavljanjem 16 MB in hitrostjo 16 MHZ. Vsebuje 16 KB RAM/EPROM pomnilnika, časovno, prekinitveno in krmilno logiko. Uporabljali so statični RAM ali EPROM pomnilnik velikosti 32 KB s kontrolo paritete in DRAM pomnilnik velikosti 512 KB s korekcijo enojne napake. 
Analizator logičnih stanj vodila je omogočal preizkušanje programov v realnem času.


●	**Iskradata 80** 

Iskradata 80 računalniki so družina sistemov za distribuirano obdelavo. Obstaja veliko različnih verzij saj je bil sistem modularen in so ga prilagajali glede na uporabnikove zahteve. 1 do 16 delovnih mest se je lahko priključilo na matični računalnik, ki je imel razširljiv pomnilnik z do 4 diskovnimi enotami. Vmesnik RS 232-V24 je omogočal priključitev perifernih naprav.

Spodaj je seznam nekaterih Iskradata modelov in njihovih namenov uporabe:
Iskradata 80-50 Pisalnik
Iskradata 80-60 Samostojno delovno mesto
Iskradata 80-70 Komunikacijsko delovno mesto
Iskradata 80-75 Sinhroni terminal
Iskradata 80-80 Samostojni matični sistem
Iskradata 80-90 Komunikacijski matični sistem


●	**DELTA** 

DELTA 340 je bil razvit leta 1978 in podarjen predsedniku Titu za rojstni dan. Skupaj z Delta 644, 700, 400 je bil začetek domačih mini in supermini računalnikov.
DELTA 4780 je uporabljal procesor VAX 11/780 in operacijski sistem Delta V.
DELTA 4850 je uporabljal procesor VAX 11/750 in operacijski sistem Delta V.


●	**GEMINI**

Gemini je bil 32-bitni večprocesorski sistem Iskre Delte. V njem so bili lahko v gručo združeni pari 16 ali 32-bitnih procesorjev.
Iskra Delta je imela še drug večprocesorski sistem Delta 4860.



------

Viri: 
 - [Podjetje Kopa](http://www.kopa.si/opodjetju/osebnaizkaznica/vizijaincilji/zgodovina/vletnicah.aspx)
 - [Monitor.si](https://www.monitor.si/clanek/zgodovina-osebnih-racunalnikov/122478/)
 - [Iskradata 100 - slika](http://kiberpipin.racunalniski-muzej.si/gallery/v/album178/album272/album283/album286/kscan_0018.jpeg.html?g2_imageViewsIndex=1)
 - [Iskradata 100 - slika](http://kiberpipin.racunalniski-muzej.si/gallery/v/album178/album272/album283/album286/kscan_0019.jpeg.html?g2_imageViewsIndex=1)
 - [Informatica 3 - 1982](https://www.dlib.si/stream/URN:NBN:SI:DOC-UO8LRV9Z/3bd356f3-2cc8-49cc-8b09-fdc35a6af31d/PDF)
 - [Informatica 4 - 1981](https://www.dlib.si/stream/URN:NBN:SI:DOC-TMJKSE6N/f2ea158f-a358-4cd4-a9a7-2fa2b84115b0/PDF)
 - [Skrivnost vzpona in zatona Iskre Delte - RTV SLO](https://www.rtvslo.si/znanost-in-tehnologija/skrivnost-vzpona-in-zatona-iskre-delte/387250)
 - [Slovenija bi lahko imela svoj Apple - DNEVNIK](https://www.dnevnik.si/1042595569)
 - [Sistemi Delta 6](http://ideltaclub.com/DODATKI/PDFji/SistemiDelta6.pdf)
 - [Računalništvo in informatika v JLA - Marijan F. Kranjc](http://freeweb.t-2.net/Vojastvo/dok/TEHTEH-07-racunalniki.pdf)
 - [Informacijska infrastruktura v slovenski tekstilni industriji](https://www.dlib.si/stream/URN:NBN:SI:DOC-OX4AMHXS/e6ce73ef-1f56-44a9-aeae-1d5f4a55d642/PDF)
 - [Informatica 2 - 1988](http://www.informatica.si/index.php/informatica/issue/download/47/46)


------

 - [Nazaj na pregled računalnikov]({{site.base}}/SloRaDe/racunalniki)
