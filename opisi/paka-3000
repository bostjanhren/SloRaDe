---
layout: page
title: "Terminal Paka 3000"
---

# Paka 3000

<img style="float: right; height: 30vh;" src="{{site.url}}/SloRaDe/assets/img/Paka/paka3000.jpg">

<br>

 - 1985
 - mikroprocesor Intel 8085
 - možnost grafičnega procesorja
 - možnost tiskalnika
 - uporaba svetlobnega peresa

<br>


------

<br>

Paka 3000 je terminal izdelan leta 1985. Ustvarjen je bil pri Gorenju, oglaševalo pa ga je podjetje Iskra Delta.
Med drugim se je uporabljal v železarnah Jesenice in Štore.

Terminal je sestavljen iz napajalne enote, zaslona, logične kartice KLT-T in povezovalnih kartic. Vsi omenjeni deli,
tipkovnica, računalnik in tiskalnik so povezani prek povezovalnih kartic. Logična kartica je uporabljala
mikroprocesor Intel 8085. Za prikaz slike so uporabljali vezja AVDC(Advanced Video Display Controller) in CMAC
(Color Monchrome Attribiite Controller) podjetja Signetics.
Iz Pake 2000 se je ohranilo shranjevanje nastavitev terminala v pomnilniku tudi po izklopu le tega.
Paka 3000 je preko posebne logike in povezave prek KLT-T omogočala uporabo svetlobnega peresa, ki se je uporabljalo za
določanje položaja na zaslonu. Ta možnost se je uporabljala v nekaterih IBM-ovih terminalih in industrijskih aplikacijah.
Z uporabo dvosmernega 8-bitnega paralelnega vmesnika je bila možna priključitev grafičnega procesorja. Tako lahko dobimo
združeni video izhod iz znakovnega in grafičnega dela terminala.

Nastavitve zaslona in modularnost razvite programske opreme omogočata lažjo emulacijo drugih terminalov. Za razvoj te
programske opreme se uporablja monitorski program, ki je vgrajen v KLT-T. Vhodno izhodna enota monitorskega programa je
povezovalni terminal, ki je hkrati terminal računalnikov na katerih kreiramo izvorne programe. Prek povezovalnega
terminala KLT-T prejme kodo programa in ga naloženega v poseben pomnilnik testira.

Bolj natančne sheme, opisi in specifikacije Paka 3000 so na voljo v prvem izvodu revije [Informatica](https://www.dlib.si/stream/URN:NBN:SI:DOC-CUZZTRTY/939e2643-262e-421f-8553-3b7853e2982a/PDF) iz leta 1985 na
straneh 20 - 26.

Za PAKA 3000 so leta 1985 Konrad Steblovnik, Iztok Gabrovec, Vojko Lončarič, Andrej Križnik, Boris Krofl in Milena Jan
dobili nagrado za iznajde in tehnične izboljšave, ki jih je podeljeval Sklad Borisa Kidriča.
Dve leti kasneje so isto nagrado prejeli za PAKA 5000 Konrad Steblovnik, Iztok Gabrovec, Bogo Romih, Vojko Lončarič,
Jože Steblovnik, Franc Peršak in Vinko Žagavec.

Obstajajo tudi terminali 3090 in 3100 a o njih nimamo veliko informacij.




------

Viri: 

https://www.dlib.si/stream/URN:NBN:SI:DOC-CUZZTRTY/939e2643-262e-421f-8553-3b7853e2982a/PDF 22.06.2018
https://www.dlib.si/stream/URN:NBN:SI:DOC-M0L8HU2R/e3cbbe83-31db-4d3a-8aa3-b2a8e171b69e/PDF 22.06.2018
http://kiberpipin.racunalniski-muzej.si/?page_id=256 22.06.2018
https://sl.wikipedia.org/wiki/Nagrada_za_iznajdbe_in_tehni%C4%8Dne_izbolj%C5%A1ave#1980 18.06.2018
http://www.saleskibiografskileksikon.si/index.php?action=view&tag=260 22.06.2018

------

 - [Nazaj na pregled računalnikov]({{site.base}}/SloRaDe/racunalniki)
