---
layout: page
title: "Iskradata 80"
---

# Iskradata 80

<img style="float: right; height: 30vh;" src="{{site.url}}/SloRaDe/assets/img/id80_1.jpg" >

<br>

 - 1979-1980
 - Modularna zgradba, ki omogoča poljubne konfiguracije
 - Distribuirana obdelava podatkov
 - Do 16 delovnih postaj
 - Operacijski sistem IDOS
 - Do 4 diskovne enote

<br>

------

<br>

Iskradata 80, ali krajše ID80, je distribuirani računalniški sistem, ki ga je v letih 1979 in 1980 razvilo in proizvajalo podjetje Iskra TOZD Računalniki v Kranju, s sodelovanjem nemškega podjetja ADPS. ID80 je bil mikroračunalnik z modularno zasnovo, zato ga je bilo enostavno prilagoditi uporabnikovim zahtevam. Izšel je v nekaj različnih oblikah:

 
Iskradata 80-50 - Pisalnik, sistem s tiskalnikom
Iskradata 80-60 - Samostojno delovno mesto
Iskradata 80-70 - Komunikacijsko delovno mesto
Iskradata 80-75 - Sinhroni terminal
Iskradata 80-80 - Samostojni matični sistem
Iskradata 80-90 - Komunikacijski matični sistem

Distribuirana obdelava je omogočala dostop do baze podatkov v drugem računalniku v omrežju. Možna je bila uporaba enega samega samostojnega računalnika, z uporabo komunikacijskega modula pa tudi do 16 računalnikov skupaj, povezanih kot delovna mesta. Delovne enote so bile povezane preko vodila RS-232, ter med seboj komunicirale po sinhronih ali asinhronih protokolih, ki so omogočali tudi kontolo prenosa.

Uporabljal je operacijski sistem IDOS ali CP/M in delal s programskima jezikoma Basic in Pascal. Matični računalnik je lahko bral do 4 diskovne enote, do velikosti 300MB.
