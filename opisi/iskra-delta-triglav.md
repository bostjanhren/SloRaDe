---
layout: page
title: "Iskra Delta Triglav"
foto: "id800.jpg"
---

# Iskra Delta Triglav

<br>

1985 – 1990 

3 različice: Triglav J11, Triglav 286, Triglav 681 

 - CPU: DC J11-AC (15 Mhz), iAPX 80286 (8 Mhz), MC 68010 (10 Mhz) 
 - RAM: do 16 MB 
 - ROM: do 128 KB 
 - Operacijski sistem: DELTA/M, XENIX V, UNIPLUS + 
 - RS 232 vmesnik 
 - Trdi disk: 20 do 80 MB 

<br>
<br>

------

<br>

Osnova računalnika Triglav je bilo vodilo VME, ki je bilo pogosto v 32-bitnih računalnikih. Vodilo je omogočalo enostavno vgradnjo namenskih modulov drugih proizvajalcev. Računalnik je bilo mogoče kupiti z enim od treh procesorjev: Intelovim 80286, Motorolin 68010 ali DEC J11. Za računanje s plavajočo vejico je vseboval dodatni kompresor. 

Triglav je imel grafični modul, ki je omogočal ločljivost 1024 x 1024 točk. Vsaka točka je lahko bila pobarvana z eno od 16 barv, ki so izbrane iz palete 256 barv. Besedilo je bilo shranjeno posebej, znake je bilo možno prikazati v osmih barvah.

Ker je Triglav imel tri dobro znane procesorje, je podpiral vse večje operacijske sisteme: UCSD-p, CP/M-68K, MS-DOS, CONCURRENT-DOS, UNIX, XENIX, RT-11 in DELTA-M. To je pomenilo, da je bilo mogoče uporabljati bogat nabor obstoječe programske opreme, prav tako je podpiral vse največje programske jezike: C, fortran, pascal, cobol, basic.

Vsak model je bil namenjen drugačnim uporabnikom. Konfiguracija z Intelovim procesorjem je bila zamišljena kot poslovni računalnik. Z Unixom je lahko hkrati delalo 8 uporabnikov, z MS-DOS pa je podpiral vse programe za IBM PC. Druga konfiguracija z Motorolinim procesorjem je bila namenjena konstruiranju z računalnikom in je uporabljala Unix ali CP/M 68K. Tretja izvedba z DEC procesorjem in operacijskim sistemom RT-11 je bila zamišljeno kot računalnik za vodenje procesov. Ta je bila prilagodljiva potrebam naročnikov, saj je bilo vanjo mogoče vgraditi modele drugih proizvajalcev.

 


------

Viri:

 - [Kiberpipin računlniški muzej](http://kiberpipin.racunalniski-muzej.si/?page_id=253)
 - [Člankek iz revije Moj Mikro, Andrej Vitek, julij 1985](https://en.wikipedia.org/wiki/PDP-11_architecture)

------

[Nazaj na pregled računalnikov]({{site.base}}/SloRaDe/racunalniki)
